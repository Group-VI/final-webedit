ນັກບັນຊີ (Accountant) ແນ່ນອນວ່າຄົນທີ່ຮຽນດ້ານສາຂາບໍລິຫານທຸລະກິດຈະໄດ້ຮຽນຮູ້ກ່ຽວກັບວິຊາບັນຊີ ລະບົບການຈັດການບັນຊີ ເຊິ່ງສາຍງານນີ້ເປັນສາຍງານທີ່ສຳຄັນຂອງອົງກອນໃນການ ສະຫຼຸບງົບປະມານລາຍຈ່າຍ ຫຼື ດຸນກຳໄລ ໃຫ້ກັບອົງກອນນັ້ນໆໄດ້


ພະນັກງານທະນາຄານ ຫຼື ນັກລົງທຶນ (Bank Clerk or Investor) ສຳລັບຄົນທີ່ຮຽນຈົບສາຂາບໍລິຫານທຸລະກິດແລ້ວຈະຮູ້ຫຼັກໂຄງສ້າງການບໍລິຫານຂອງສະຖາບັນການເງິນ ເຊັ່ນທະນາຄານຫຼືຕະຫຼາດຫຼັກຊັບ ຫຼັກການລົງທຶນ ຫຼັກການນະໂຍບາຍກ່ຽວກັບການເງິນ ເຊິ່ງເປັນສິ່ງຈຳເປັນຂອງຄົນເຮັດວຽກບໍລິການດ້ານການເງິນ ບໍລິຫານສິນເຊື່ອ ວິເຄາະຫຼັກຊັບ ດ້ານທະນາຄານ ດ້ານການລົງທຶນ

ພະນັກງານຝ່າຍບຸກຄົນ (Human Resource) ໃນການຮຽນສາຂາ ບໍລິຫານທຸລະກິດ ສິ່ງສຳຄັນທີ່ຈະໄດ້ຮຽນຄືຫຼັກການໃນເບື້ອງຕົນເຊັ່ນການຄັດເລືອກພະນັກງານທີ່ມີຄຸນນະພາບເຂົ້າມາເຮັດວຽກໃນອົງກອນ ລວມໄປເຖິງການປະເມີນວຽກຂອງບຸກຄົນຕາມໜ້າທີ່ໃນອົງກອນ ເພື່ອສາມາດວາງແຜນການໃຊ້ວຽກແຕ່ລະຄົນຕາມຄວາມສາມາດໃນດ້ານຕ່າງໆ